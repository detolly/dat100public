![hvl](hvllogo.png)

## DAT100: Grunnleggende Programmering

I faget skal vi bruke programmeringsspråket Java samt det integrerte utviklingsverktøy Eclipse. Videre skal vi bruke revisjonskontrollsystemet git til distribusjon av kode.

Undervisning i DAT100 baserer seg på bruk av egen PC med Java programvareutviklingsmiljø installert. **Det er derfor viktig at alle får dette til.** Ta kontakt med lab-assistant eller faglærer dersom du har problemer med installasjon. På Canvas-sidene for faget finnes i tillegg et forum for spørsmål og svar relatert til installasjon av programvaren.

Denne oppbevaringsplassen på nettstedet [github](https://www.github.com) skal vi bruke til å distribuere Java eksempelkode fra forelesninger, Java-kode til bruk ifm. programmerings- og prosjektoppgaver og til praktisk informasjon om installasjon og bruk av utviklingsverktøy.

### Bok

I faget skal vi bruke boken Roy M. Istad og Bjørn Kristoffersen: *Forstå Programmering - med Java* (Universitetsforlaget, 2. utgave) Hjemmesiden for boken finnes her: https://www.nettressurser.no/programmering

Boken og nettsidene for boken gjør ikke bruk av Eclipse eller andre integrete utviklingsverktøy. Følg derfor installasjonsveiledningen nedenfor for DAT100.

### Java programmering og utviklingsmiljø

Programvaren som skal installeres er Java Development Kit (JDK), Eclipse Integrated Development Environment (Eclipse IDE), Git samt EasyGraphics. De ulike steg for installasjon av programvareutviklingsmiljø er beskrevet nedenfor.

Det er viktig at JDK **installeres før** Eclipse installeres. **Husk** å velge rett operativsystem (Windows, MacOS, Linux) når filene lastes ned fra nett.

- [Nedlasting og installasjon](https://github.com/dat100hib/dat100public/blob/master/installasjon/java.md) av Java Development Kit (JDK)
- [Nedlasting og installasjon](https://github.com/dat100hib/dat100public/blob/master/installasjon/eclipse.md) av Eclipse IDE
- [Nedlasting og installasjon](https://github.com/dat100hib/dat100public/blob/master/installasjon/git.md) av Git
- [Nedlasting og installasjon](https://github.com/dat100hib/dat100public/blob/master/installasjon/easygraphics.md) av EasyGraphics
